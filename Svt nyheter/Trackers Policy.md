[](https://kontakt.svt.se/kontakt)

* [Kontakt](https://kontakt.svt.se/kontakt)
* [Om oss](https://omoss.svt.se/svts-roll)
* [Blogg](https://omoss.svt.se/svt-bloggen)
* [Jobba här](https://omoss.svt.se/jobba-har)
* [Medverka](https://omoss.svt.se/publik-och-medverkan/vill-du-medverka-i-nagot-av-vara-program)

Så hanterar SVT dina personuppgifter
====================================

SVT är ett public service-bolag med uppdrag att bedriva TV-verksamhet i allmänhetens tjänst. Vi ska spegla verkligheten i hela landet och skapa ett utbud som engagerar, underhåller och berikar. För att kunna göra detta behöver vi behandla personuppgifter. Din integritet är viktigt för oss och vi gör alltid vårt yttersta att skydda dina personuppgifter. SVT kan behandla personuppgifter för journalistiska ändamål och för andra än journalistiska ändamål. Därmed gäller dataskyddsförordningens lagkrav på de olika behandlingarna av dina personuppgifter och även på dina rättigheter i olika stor omfattning.

**Behandling för journalistiska ändamål** 
------------------------------------------

Om du skickar in material till våra program, anmäler dig att delta i våra program eller vara del av publiken behandlar vi ditt namn och kontaktuppgifter samt annan information som är relevant för ändamålet. För mer information om besök till SVT:s lokaler i Stockholm, Göteborg, Malmö och Umeå se nedan under avsnittet “Behandling för andra än journalistiska ändamål - Besökare”. 

Om du använder våra digitala tjänster behandlar vi ditt namn, kontaktuppgifter, din aktivitet i våra digitala tjänster. Några exempel på detta är deltagande i program, dina röstningar, resultat i olika spel m.m., samt övriga uppgifter som kan utgöra underlag för våra program. Även bild, video och ljud, samt till dess tillhörande uppgifter så som IP adress, plats och namn skickas in till SVT, via våra digitala tjänster för vidare publicering är uppgifter som behandlas.

Om du önskar få nyhetsbrev från SVT avseende vårt utbud behandlar vi ditt namn och din e-postadress för att kunna skicka ut nyhetsbrev. Om du deltar i paneler för undersökning av vårt utbud behandlar vi ditt namn, e-postadress, ålder, postnummer och dina svar på frågor i undersökningen för att kunna analysera panelsvaren och anpassa vårt utbud därefter. Om du delar dina åsikter avseende våra program med oss behandlar vi ditt namn, kontaktuppgifter och annat innehåll i kommunikationen för att kunna ta in synpunkter när vi tar fram vårt programutbud. 

Om du kontaktar oss med programförslag behandlar SVT uppgifter om ditt namn, kontaktuppgifter och arbetsgivare samt uppgifter avseende relevanta upphovspersoner för att kunna ta ställning till och återkoppla angående ditt programförslag.   

SVT behandlar även namn på upphovspersoner och ansvariga utgivare för att kunna ge credit och ange den information när vi sänder/publicerar program.  

**Mottagare** 

Dina personuppgifter kan lämnas till de leverantörer som SVT anlitar för behandling av personuppgifter och deras underleverantörer. Det kan även hända att SVT behöver lämna ut dina uppgifter till en myndighet i enlighet med tvingande svensk lagstiftning.  

**Överföring till tredjeland**  

SVT strävar efter att dina uppgifter behandlas inom EU och EES. Det kan dock hända att vissa personuppgifter behöver behandlas utanför EU/EES till följd av att SVT anlitat en leverantör för behandling. I en sådan situation säkerställer SVT att personuppgifter får adekvat skydd. 

**Övrigt** 

När personuppgiftsbehandling sker för journalistiska ändamål gäller endast vissa bestämmelser i dataskyddsförordningen, t.ex. reglerna som rör säkerhet för personuppgifter. Vi gör alltid vårt yttersta att skydda de personuppgifter vi behandlar genom adekvata säkerhetsåtgärder.

Behandling för andra än journalistiska ändamål
----------------------------------------------

Användare

Om du använder våra digitala tjänster behandlar SVT följande uppgifter för att kunna tillhandhålla tjänster till dig - uppgifter om din IP-adress, typ av enhet, uppspelade titlar, tekniska data om prestandan på din uppkoppling och enhet. Behandlingen grundas på avtal mellan dig och oss.  

Om du har ett konto till våra digitala tjänster behandlar SVT ditt namn, användarnamn, e-postadress, postnummer, lösenord, ålder, eventuellt bild, vänkopplingar och aktivitet i tjänsten. Behandlingen sker för att du ska kunna skapa konto och använda funktionalitet i tjänsterna som inte utgör underlag för våra program samt för att vi ska kunna utveckla våra tjänster. Behandlingen grundas på avtal mellan dig och oss. Uppgifterna behandlas så länge du har ett konto och raderas om du inte använt konto på 18 månader och därefter inte agerat på en påminnelse från SVT.  

Om du delar din lokaliseringsdata behandlar vi den för att kunna rikta viktiga meddelanden till allmänheten. Behandlingen pågår så länge du tillåter och grundas på rättslig förpliktelse enligt SVT:s sändningstillstånd. 

Om du önskar få nyhetsbrev från oss behandlar SVT uppgifter om din e-postadress för att kunna skicka nyhetsbrev till dig. Denna behandling grundas på intresseavvägning och din e-postadress raderas när du meddelat oss att du inte längre vill ta emot nyhetsbrev från oss. 

**Användare av digitala tjänster för barn**

**Appen "SVT Barn":** Vi samlar inte in några uppgifter som kan användas för att identifiera eller kontakta en enskild person i SVT Barn-appen om det inte är kopplat till det publicistiska området.

Vi samlar in statistik om hur personer använder SVT Barn för att kunna förbättra tjänsten. Bland annat sparar vi information om vilka program som spelas. Uppgifterna kan inte kopplas till en specifik person. 

SVT Barn använder cookies för att förbättra din användarupplevelse och för personalisering. SVT använder tredje part för insamling och lagring av statistik. 

**Appen "Bolibompa":** Vi samlar inte in några uppgifter i Bolibompa som kan användas för att identifiera eller kontakta en enskild person. Vi samlar in statistik om hur personer använder Bolibompa för att kunna förbättra tjänsten. SVT använder tredje part för insamling och lagring av statistik. 

Besökare

Om du besöker någon av SVT:s lokaler i Stockholm, Göteborg, Malmö och Umeå behandlar vi uppgifter om ditt namn och datum för besöket och eventuellt ditt personnummer, dina kontaktuppgifter och arbetsgivare. Uppgifter behandlas för att vi ska kunna uppfylla våra skyldigheter enligt skyddslagen (2010:305), s.k. rättslig förpliktelse. De anonymiseras inom 90 dagar från ditt besök.  

Deltagare i våra seminarier

Om du besöker någon av SVT:s lokaler i Stockholm, Göteborg, Malmö och Umeå behandlar vi uppgifter om ditt namn och datum för besöket och eventuellt ditt personnummer, dina kontaktuppgifter och arbetsgivare. Uppgifter behandlas för att vi ska kunna uppfylla våra skyldigheter enligt skyddslagen (2010:305), s.k. rättslig förpliktelse. De anonymiseras inom 90 dagar från ditt besök.  

SVT:s leverantörer eller anbudsgivare

Vi behandlar namn, kontaktuppgifter, anbudsgivare och annan relevant information avseende kontaktpersoner hos våra leverantörer. Behandlingen grundas på intresseavvägningen. Vi behandlar även personuppgifter som anbudsgivare lämnar i sina anbud. Dessa uppgifter behandlas för att SVT ska kunna utvärdera inkomna anbud och grundas på våra skyldigheter enligt lag (2016:1145) om offentlig upphandling, d.v.s. rättslig förpliktelse. Uppgifter från anbud raderas fyra (4) år efter avslutad upphandling. Personuppgifter som framgår av ingångna avtal, så som kontaktperson och undertecknare raderas när själva avtalet gallras.  

Om du köper/hyr material från SVT

Om du köper material från SVT:s arkiv behandlar vi ditt namn, dina kontaktuppgifter, din arbetsgivare samt övrig information som framgår av beställningen. Behandlingen grundas på avtal oss emellan. 

Om du hyr kostym, rekvisita eller möbler behandlar vi ditt namn, personnummer och kontaktuppgifter. Behandlingen grundas på avtal eller intresseavvägning. 

Personuppgifter som framgår av ingångna avtal, så som kontaktperson och undertecknare raderas när själva avtalet gallras.  

Om du söker jobb hos SVT

Om du söker jobb hos SVT behandlar vi ditt namn, efternamn, e-postadress, länk till Linked in, video (om en sådan skickas in), personligt brev som kan innehålla ålder, information om familj och privat sfär, CV där utbildning och andra anställningar och arbetsgivare uppges, svar på urvalsfrågor, erfarenhet och kompetens samt övrig information som framgår av ansökan, personlighetstester, referenser, feedback om rekrytering. Uppgifterna behandlas för att vi ska kunna ingå anställningsavtal med dig och raderas efter 2 år.  

Beroende på vilken befattning du söker kan det vara relevant att behandla uppgifter om engagemang i någon organisation eller föreningsverksamhet som vi bör känna till och som eventuellt kan leda till en lojalitetskonflikt. Beroende på anställningsform och tjänst inom bolaget och enbart med slutkandidater kan aktivitet på Sociala medier granskas för att uppfylla krav på oberoende i SVT:s sändningstillstånd samt så kan bakgrundskontroller komma att utföras. Uppgifterna behandlas i nödvändighet för att uppfylla annan rättslig förpliktelse.

Kamerabevakning

När SVT anordnar publika evenemang på allmän plats finns det ibland behov av kamerabevakning. Syftet med kamerabevakningen är att öka trygghet genom att förebygga, förhindra, upptäcka och utreda brott samt minimera olyckor eller angrepp mot egendom eller person. Både realtidsbevakning och bildinspelning kan ske med både fasta och rörliga kameror med rörlig optik.

I samband med kamerabevakningen behandlar SVT uppgifter om att du har varit på platsen som är föremål för bevakning samt vad du gjorde där. För det fall du på platsen visar dina politiska åsikter e.d. kommer SVT att behandla även dessa uppgifter som kan utgöra känsliga personuppgifter. SVT har rätt att behandla dina uppgifter eftersom behandlingen är nödvändig för att SVT ska kunna utföra en uppgift av allmänt intresse. Vad gäller känsliga personuppgifter är behandlingen nödvändig för att SVT ska kunna utföra en uppgift av viktigt allmänt intresse samt du valt att tydligt offentliggöra dem. Om uppgifterna inte behövs för att utreda brott kommer de att raderas inom 21 dagar från upptagningen. 

SVT har erhållit tillstånd för bevakningen som går att begära ut hos Integritetsskyddsmyndigheten. 

Telefonröstning i Eurovision Song Contest

Informationen nedan är avsedd att ge dig (du, din) som röstar i Eurovision Song Contest (ESC) via telefon (telefonröstning) översikt av den insamling och behandling av dina personuppgifter som sker när du röstar samt dina rättigheter enligt gällande dataskyddslagstiftning.

· European Broadcasting Union, L’Ancienne-Route 17A, 1218 Le Grand-

Sacconex, Genève, Switzerland, (EBU),

· Sveriges Television AB som deltagande public service-bolag för Sverige och övriga deltagande pubic service-bolag i ESC och

· Once Germany GmbH (tidigare diGame GmbH), Schanzenstrasse 38, D-51063 Köln, Tyskland (Företaget)

åtar sig som gemensamt personuppgiftsansvariga att skydda dina personuppgifter och respektera din integritet i enlighet med gällande dataskyddslagstiftning, framför allt EU dataskyddsförordning 2016/679 (GDPR) och den tyska federala dataskyddslagen (BDSG). Vi kommer inte att behandla dina personuppgifter för andra ändamål än dem som anges nedan.

EBU, alla deltagande public service-bolagen och Företaget (Vi) är gemensamt ansvariga för behandling av personuppgifter och har ingått ett gemensamt arrangemangi enlighet med GDPR artikel 26 vars huvudinnehåll kan erhållas antingen från EBU eller Företaget efter förfrågan.

**Vilka kategorier av personuppgifter behandlas?**

Vi kommer att behandla endast de personuppgifter som vi erhåller när du telefonröstar. Telefonröstning kan ske antingen genom att ringa eller genom att skicka SMS (oavsett om du skickar direkt eller via ESC Appen), genom ditt fasta eller mobila telefoninätverk.

När du telefonröstar kommer Vi – beroende på ditt ursprungsland – att samla in, när tillämpligt, följande kategorier av dina personuppgifter

Ditt mobilnummer (MSISDN – Mobil Station Integrated Services Digital

Network Number) eller ditt fasta nummer (CLI – Caller Line Identification)

Datum och tid för din telefonröstning

Vilken låt som du röstat på

Namnet på din telefonoperatör

Typ av avtal som du har med din telefonoperatör (förbetalt, abonnemang)

Det betalningssätt som du valt

Vilka är ändamål med och laglig grund för behandlingen?

Vår behandling av dina personuppgifter grundas på berättigat intresse (GDPR artikel 6.1 f) för att kunna

· Beräkna och ta fram gällande och officiellt resultat av ESC som baseras på de röster som publiken lämnat (inklusive din röst) och fastställa rangordning av de låtar som har deltagit i ESC och dess vinnare,

· Ta fram genererad statistik avseende ESC-röstning och

· Offentliggöra aggregerat och anonymiserat resultat.

**Vem får tillgång till dina personuppgifter?**

För att kunna delta i teleröstningen behöver du använda de telekommunikationstjänster som tillhandahålls av din nationella telekommunikationsoperatör och/eller aggregatör som vidarebefordrar delar av eller alla dina personuppgifter till Företaget för att möjliggöra beräkning av ett giltigt publikresultat.

Inom Företaget kommer dina personuppgifter att vara tillgängliga för de avdelningar som behöver uppgifterna för att uppfylla Företagets kontraktuella och legala skyldigheter. Tjänsteleverantörer och konsulter som har uppdrag för Företaget kan också få tillgång till personuppgifter för samma ändamål under förutsättning att de åtar sig att upprätthålla bl.a. konfidentialitet och integritet. Exempel på sådana mottagare är bl.a. leverantörer av IT- och kommunikationstjänster.

Dina personuppgifter kommer inte att delas med mottagare utanför Företaget. Även om EBU och de deltagande public service-bolagen är gemensamt personuppgiftsansvariga med Företaget vad gäller teleröstning, kommer Företaget inte att dela dina personuppgifter vare sig med EBU eller med de deltagande public service-bolag. De kommer endast att få anonymiserat resultat för de ändamål som framgår ovan. Endast aggregerat och anonymiserat resultat kommer att offentliggöras.

**Kommer dina personuppgifter att överföras till tredjeland eller en internationell organisation?**

De röster som avges utanför Tyskland kommer att överföras till Företaget i Tyskland för behandling. Ingen ytterligare överföring kommer att ske. Företaget kommer inte att överföra personuppgifter till ett tredjeland utanför Europeiska ekonomiska samarbetsområdet, Schweiz och Storbritannien.

**Hur länge lagras mina personuppgifter?**

Företaget kommer att behandla och lagra dina personuppgifter så länge det behövs för Företaget att kunna uppfylla sina kontraktuella och legala skyldigheter.

När personuppgifter inte längre behövs för att uppfylla dessa kontraktuella eller legala skyldigheter, kommer personuppgifterna enligt huvudregeln att raderas om inte ytterligare tidsbegränsad behandling behövs för något av följande ändamål:

**Uppfyllnad av kommersiella och skatterättsliga skyldigheter vad gäller bevarande av uppgifter,**

Den tyska handelslagen (HGB), den tyska skattelagen (AO) och den tyska penningtvättslagen (GwG). Dessa lagar innehåller vanglitvis lagringsperioder för arkivering och dokumentation som sträcker sig mellan två (2) och tio (10) år.

**Vilka rättigheter har du?**

Du har rätt att få tillgång till dina personuppgifter, kräva att de rättas om de inte är korrekta eller raderas om de inte längre är nödvändiga för de ändamål för vilka de samlats in och behandlats.

I vissa fall har du även rätt att begära att behandlingen begränsas, rätt till dataportabilitet eller rätt att invända mot behandlingen. Om du har lämnat samtycke för behandling av dina personuppgifter kan du när som helst återkalla det. Vänligen notera att om du återkallar ditt samtycke gäller återkallelsen endast för framtida behandlingar. De behandlingar som redan ägt rum innan du återkallat ditt samtycke kommer inte att påverkas av återkallelsen.

**Du kan utöva dina rättigheter genom att skicka din begäran till privacy@digame.de.**

Om du anser att behandling av dina personuppgifter medför en överträdelse av gällande dataskyddslagstiftning har du rätt att klaga till behörig tillsynsmyndighet, i synnerhet i den EU-medlemsstat där du bor, arbetar eller där överträdelsen inträffat.

**Hur kontaktar jag Företagets Dataskyddsombud?**

Om du har frågor eller funderingar med anledning av denna personuppgiftspolicy kan du kontakta Företagets Dataskyddsombud genom att skriva till privacy@digame.de.

Datum för ikraftträdande och ändringar

Denna personuppgiftspolicy träder i kraft den 19 april 2024.

Den kan när som helst bli föremål för ändringar.

![Lista över deltagande länder](https://backend.main-bvxea6i-nbs7p5fes6fzc.eu-5.platformsh.site/sites/default/files/styles/ckeditor/public/2024-04/Lista%20%C3%B6ver%20de%20deltagande%20public%20service-bolag%20i%20ESC%202024%20v2.png?itok=mBenFMDy)

**Mottagare** 

Dina personuppgifter kan lämnas till de leverantörer som SVT anlitar för behandling av personuppgifter och deras underleverantörer. Det kan även hända att SVT behöver lämna ut dina uppgifter till en myndighet i enlighet med tvingande svensk lagstiftning eller bindande myndighets- eller domstolsbeslut.  

**Överföring till tredjeland**  

SVT strävar efter att dina uppgifter behandlas/lagras inom EU och EES. Det kan dock hända att vissa personuppgifter behöver behandlas utanför EU/EES till följd av att SVT anlitat en leverantör för behandling. I en sådan situation säkerställer SVT att det finns en laglig grund för överföringen och att personuppgifter får ett adekvat skydd. Kontakta oss gärna om du har ytterligare frågor om överföring till tredjeland. 

**Registrerades rättigheter**  

Om SVT behandlar dina personuppgifter för andra än journalistiska ändamål har du rätt att: 

1. Få information om SVT:s behandling av dina uppgifter, 
2. Begära rättelse om dina uppgifter inte är korrekta, 
3. Begära att dina uppgifter raderas i vissa fall, t.ex. om de är gamla och inte längre relevanta,  
4. Begära att behandlingen begränsas i vissa fall, t.ex. medan SVT undersöker om dina uppgifter är korrekta,  
5. Invända mot behandlingen om den grundas på intresseavvägning och allmänt intresse, 
6. Få dina uppgifter i strukturerat, maskinläsbart format (s.k. dataportabilitet) om behandlingen grundas på avtal eller samtycke, 
7. Återkalla ditt samtycke om behandling grundas på samtycke och  
8. Klaga till Integritetsskyddsmyndigheten. 

Du kan utöva dina rättigheter genom att skicka en begäran till [dataskyddsforordningen@svt.se](mailto:dataskyddsforordningen@svt.se). I vissa av våra digitala tjänster kan du även utöva dina rättigheter genom inställningar i själva tjänsten.    

**Kontaktuppgifter**  

Sveriges Television AB, org.nr 556033-4285, är personuppgiftsansvarig. Vid frågor om personuppgiftsbehandling kontakta SVT via 

* E-post [dataskyddsforordningen@svt.se](mailto:dataskyddsforordningen@svt.se) 
* Brev Sveriges Television AB   
    Att: Dataskyddsförordningen   
    105 10 Stockholm 

Information om SVT:s användning av kakor
----------------------------------------

Vad är en kaka och vilka använder vi

**Vad är en kaka?** 

En kaka är en liten textfil som webbplatsen du besöker kan spara på din dator, surfplatta, mobil eller annan elektronisk enhet. Ordet ”kaka” i denna policy används även för andra former för andra insamlingstekniker.    

Det finns två typer av kakor – permanenta och temporära (s.k. sessionskakor). Permanenta kakor lagras under en längre period och har ett utgångsdatum. Sessionskakor lagras temporärt endast under tiden du besöker en webbplats – de försvinner när du stänger ner sidan.  

**Vilka kakor använder SVT?**  

SVT använder kakor för att kunna ge våra användare en bättre upplevelse av våra digitala tjänster. Beroende på syftet kan de kakor som SVT använder delas upp i följande grupper: 

**Kakor** 

**Syften:**

**Nödvändiga** 

Säkerställa att våra tjänster ska fungera 

**Förbättrad upplevelse** 

Anpassa innehåll och funktioner utifrån hur du använder våra tjänster  

**Prestanda** 

Utveckla och förbättra våra tjänster genom anonymiserad statistik och undersökningar 

**Marknadsföring** 

Tipsa om våra program på andra webbplatser 

**Varför ska jag godkänna kakor?** 

Det är viktigt att du tar ställning. Nödvändiga kakor är alltid aktiva men övriga kakor kommer att användas endas om du har samtyckt till dem. När du godkänner användning av kakor får du åtkomst till bättre funktionalitet och mer anpassat innehåll i våra digitala tjänster. 

**Tredjepartskakor** 

Utöver de kakor som SVT kan använda finns det även s.k. tredjepartskakor. Det är kakor som kommer från andra företag och de kartlägger oftast dina surfvanor i annonserings- eller statistiksyfte.  

Sök efter svar och guider
-------------------------

Hittar du inte det du letar efter? [Kontakta oss](https://kontakt.svt.se/kontakt/kontakta-oss)

Sveriges Television AB

[COOKIE-INSTÄLLNINGAR](#)