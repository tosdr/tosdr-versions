[![Inkscape](https://media.inkscape.org/static/images/inkscape-logo.svg)](https://inkscape.org/hr/)

[Inkscape](https://inkscape.org/hr/)
====================================

[Crtaj slobodno.](https://inkscape.org/hr/)
-------------------------------------------

* [❤️ Pomogni razvoju Inkscapea! ❤️](https://inkscape.org/hr/support-us/donate/)
    
* Hrvatski
    
    [English](https://inkscape.org/en/community/coc/)
    
    [Deutsch](https://inkscape.org/de/community/verhaltenskodex/)
    
    [Français](https://inkscape.org/fr/communaute/code-de-conduite/)
    
    [Hrvatski](https://inkscape.org/hr/zajednica/pravila-ponasanja/)
    
    [Italiano](https://inkscape.org/it/community/coc/)
    
    [Español](https://inkscape.org/es/community/coc/)
    
    [Português](https://inkscape.org/pt/community/coc/)
    
    [Português Brasileiro](https://inkscape.org/pt-br/comunidade/coc/)
    
    [česky](https://inkscape.org/cs/community/coc/)
    
    [Русский](https://inkscape.org/ru/community/coc/)
    
    [العربيّة](https://inkscape.org/ar/community/coc/)
    
    [日本語](https://inkscape.org/ja/community/coc/)
    
    [简体中文](https://inkscape.org/zh-hans/community/coc/)
    
    [繁體中文](https://inkscape.org/zh-hant/community/coc/)
    
    [한국어](https://inkscape.org/ko/community/coc/)
    
    [Indonesia](https://inkscape.org/id/community/coc/)
    
* [Prijavi se](https://inkscape.org/hr/user/login/?next=/hr/zajednica/pravila-ponasanja/)
    
* [Registriraj se](https://inkscape.org/hr/user/register/)
    

 ![Traži](https://media.inkscape.org/static/images/search.svg)

* [O programu](https://inkscape.org/hr/o-programu/)
    * [Pregled](https://inkscape.org/hr/o-programu/pregled/)
    * [Karakteristike](https://inkscape.org/hr/o-programu/karakteristike/)
    * [Snimke ekrana](https://inkscape.org/hr/o-programu/snimke-ekrana/)
    * [Voditeljstvo](https://inkscape.org/hr/*board/)
    * [Licenziranje](https://inkscape.org/hr/o-programu/licenziranje/)
    * [Brend i logo](https://inkscape.org/hr/o-programu/brend-i-logo/)
* [Preuzimanja](https://inkscape.org/hr/release/)
    * [Aktualna verzija 1.3.2](https://inkscape.org/hr/release/)
    * [Next Version Preview 1.4beta](https://inkscape.org/release/inkscape-1.4/?latest=1)
    * [Najnovija razvojna verzija](https://inkscape.org/hr/release/inkscape-master/?latest=1)
    * [Proširenja](https://inkscape.org/hr/gallery/=extension/)
* [Novosti](https://inkscape.org/hr/news/)
    * [Kalendari](https://inkscape.org/hr/cals/)
    * [Contributor Blog](https://inkscape.org/*membership/blog/)
* [Zajednica](https://inkscape.org/hr/zajednica/)
    * [Pravila ponašanja](https://inkscape.org/hr/zajednica/pravila-ponasanja/)
    * [Forumi](https://inkscape.org/hr/forums/)
    * [Chat zajednice](https://chat.inkscape.org/channel/inkscape_user)
    * [Pretplatničke liste](https://lists.inkscape.org/postorius/lists/?all-lists)
    * [Galerija](https://inkscape.org/hr/gallery/)
    * [Timovi](https://inkscape.org/hr/user/teams/)
    * [About Screen Contest](https://inkscape.org/community/about-screen-contests/)
* [Nauči](https://inkscape.org/hr/nauci/)
    * [Pitanja i odgovori](https://inkscape.org/hr/nauci/pitanja-i-odgovori/)
    * [Knjige i priručnici](https://inkscape.org/hr/nauci/knjige-i-prirucnici/)
    * [Vježbe](https://inkscape.org/hr/nauci/vjezbe/)
    * [Animacije](https://inkscape.org/hr/learn/animation/)
* [Surađuj](https://inkscape.org/hr/suradjuj/)
    * [Testiranje](https://inkscape.org/hr/contribute/testing/)
    * [Prijava grešaka](https://inkscape.org/hr/contribute/report-bugs/)
    * [Prijevodi](https://inkscape.org/hr/contribute/translations/)
    * [Popis zadataka zajednice](https://inkscape.org/hr/contribute/to-do-list/)
    * [Unapređuj Inkscape](https://inkscape.org/hr/contribute/promote/)
    * [Statistike o suradnicima](https://inkscape.org/hr/suradjuj/statistike-o-suradnicima/)
    * [Extensions](https://inkscape.gitlab.io/extensions/documentation/)
* [Razvijaj](https://inkscape.org/hr/razvijaj/)
    * [Kako započeti](https://inkscape.org/hr/develop/getting-started/)
    * [O SVG-u](https://inkscape.org/hr/develop/about-svg/)
    * [Način kodiranja](https://inkscape.org/hr/develop/coding-style/)
    * [Upravljanje greškama](https://inkscape.org/hr/develop/bug-management/)
    * [Inkscapeova spremišta](https://inkscape.org/hr/develop/inkscape-git/)
    * [Ispravljanje grešaka](https://inkscape.org/hr/develop/debugging/)
    * [Proširenja](https://inkscape.org/hr/develop/extensions/)
* [Podrži nas](https://inkscape.org/hr/podrzi-nas/)
    * [Doniraj](https://inkscape.org/hr/podrzi-nas/doniraj/)
    * [Hakerski krug](https://inkscape.org/hr/support-us/hackfests/)
    * [Suradnja na SVG standardu](https://inkscape.org/hr/podrzi-nas/suradnja-na-svg-standardu/)
    * [Sponzori](https://inkscape.org/hr/podrzi-nas/sponzori/)

[Početna](https://inkscape.org/hr/) » [Zajednica](https://inkscape.org/hr/zajednica/) » _Pravila ponašanja_

Pravila ponašanja Inkscape zajednice
====================================

 ![None](https://media.inkscape.org/media/cms_page_media/380/inky_halo_3_2nxtW58.png "None")Inkscapeove online zajednice su prijateljski, otvoreni prostori u kojima korisnici mogu surađivati na daljnjem razvoju Inkscapea, dijeliti i raspravljati o svojim radovima, inspirirati jedni druge i komunicirati na konstruktivan način. U tu svrhu smo uspostavili skup smjernica za koje vjerujemo da će pomoći u poticanju takvog okruženja. Svatko tko je voljan slijediti ove smjernice dobrodošao je u našim zajednicama.

_Ova se pravila ponašanja primjenjuju na sve prostore kojima upravlja projekt Inkscape. To uključuje internetski chat, pretplatničke liste, sustav za praćenje grešaka, web stranice, službene Inkscape događaje i sve druge forume koje je osmislio projektni tim, a koji zajednica koristi za komunikaciju._

Poželjno ponašanje
------------------

U interakciji s drugima, molimo te da se trudiš slijediti ova načela:

* **Budi obazriv i prijateljski raspoložen.** Na drugoj strani uvijek postoji čovjek poput tebe. Poštuj ljude i budi ljubazan prema njima. Ljudi su najproduktivniji u zajednicama u kojima se osjećaju dobrodošlo i ugodno.
* **Zatraži pomoć kad nisi siguran i pruži pomoć ako možeš.** I najbolji stručnjaci se jednom bili početnici. Postavljanje pitanja u ranom stadiju izbjegava mnoge probleme kasnije. Postavljaj pitanja po mogućnosti na odgovarajućem forumu. Ako možeš, pomogni manje iskusnim korisnicima ostvariti svoje ideje, čak i ako ti se problemi čine trivijalnima. Na primjer, ako je na pitanje odgovoreno u često postavljanim pitanjima, navedi poveznicu do odgovarajućeg odjeljka, umjesto da ih grdiš da ne čitaju odjeljak s često postavljanim pitanjima.
* **Diskutiraj razumno.** Po mogućnosti zbjegavaj nestrukturiranu kritiku. Pobrini se da svaka kritika koju nudiš bude razumna, konstruktivna i izražena na uljudan način i nemoj kritiku drugih smatrati osobnim napadom. Prihvati da nećeš uvijek biti u pravu. Shvati da ljudi imaju različita mišljenja i da ponekad ne postoji jedan pravi odgovor.
* **Budi odgovoran.** Svatko povremeno griješi – preuzmi odgovorsnost i budi voljan ih ispraviti. Ako se netko osjeća uvrijeđen, pažljivo ga saslušaj i ispravi svoju pogrešku.
* **Opraštaj.** Ako te je netko uvrijedio, budi spreman prihvatiti isprike i krenuti dalje. Nemoj mu zamjerati ili mu se osvetiti. Ne dopusti da manji prekršaji eskaliraju u velike borbe. Biti osvetoljubiv boli zajednicu čak i ako si u pravu, dok opraštanje omogućuje počiniteljima da postanu bolji.
* **Priznanja i zasluge.** Nemoj pokušavati prikazati tuđi rad kao svoj. Mnogi ljudi dijele svoje kreativne radove online kako bi postali poznati. Nepriznavanje pravog autora lišava ih tog priznanja i ozbiljno će naškoditi tvom ugledu kad se otkrije plagijat.
* **Koristi neutralni jezik.** Izbjegavaj riječi koje će drugi vjerojatno smatrati uvredljivima.
* **Otvoreno govori o sukobima interesa i riješavaj ih.** Budi svjestan kad si u sukobu interesa zbog zaposlenja ili drugih projekata u koje si uključen. U takvom slučaju se suzdrži ili delegiraj odluke koje bi se mogle smatrati osobnim interesom. Kad si u nedoumici, zatraži drugo mišljenje.
* **Budi pažljiv kad odlaziš.** Kad napuštaš odgovorno mjesto u projektu Inkscape, učini to na način, kako bi poremećaj u zajednici bio što manji. Reci ljudima da odlaziš i poduzmi odgovarajuće korake, kako bi osigurao da drugi mogu nastaviti tamo gdje si stao.
* **Poznaj svoje granice.** Inkscape je istovremeno vrlo veliki projekt, ali i vrlo mali dio svijeta. Podijeli svoje odgovornosti i ne pokušavaj učiniti sve odjednom. Odmori se kad više nemaš volje raditi na Inkscapeu. Bolje je stvari neko vrijeme staviti na stranu, nego izgorjeti od rada.

Smjernice za sadržaje koje šalju korisnici
------------------------------------------

Svi radovi preneseni u galeriju trebali bi biti povezani s Inkscapeom ili Inkscape projektom (to znači da su: stvoreni s Inkscapeom, stvoreni za korištenje s Inkscapeom ili njegovom web-lokacijom, pokazuju kako raditi s Inkscapeom, itd.). Zadržavamo pravo uklanjanja bilo kojeg neprikladnog sadržaja ili sadržaja koji se ne pridržava sljedećih obaveznih pravila:

* Umjetnički radovi moraju biti tvoje vlastite izvorne kreacije ili izvedene iz radova dostupnih pod otvorenom licencom. Ne možemo prihvatiti prijave koje krše autorska prava.
* Nema golotinje ili grafičkog nasilja. (Napomena: ovu vrstu sadržaja možemo dopustiti, kad ga je moguće kao takvog označiti, ali bi pornografski i/ili nezakoniti materijali i dalje bili zabranjeni.)
* Nema sadržaja koji je eksplicitno diskriminirajući.
* Nema političke agitacije ili totalitarne simbolike.

Neprihvatljivo ponašanje
------------------------

Sljedeće radnje i ponašanja smatraju se neprihvatljivima:

* Uznemiravanje drugih korisnika. To uključuje, ali nije ograničeno na, prijetnje bilo koje vrste, uvrede, diskriminirajući jezik i viceve, neželjenu seksualnu pozornost, postavljanje osobnih podataka („doxing”).
* Namjerno ometanje: trolling, spamanje, „paljenje” diskusije, provociranje, traženje pažnje, distribuiranje zlonamjernog softvera, bilo kakve napade na računalnu infrastrukturu Inkscape projekta ili njegovih suradničkih organizacija.
* Distribucija ilegalnog ili pornografskog materijala u Inkscape zajednicama.
* Razvučene diskusije o tome koja od ovih pravila ponašanje su dopuštena a koja ne.
* Zagovaranje ili poticanje bilo čega od gore navedenog.

Posljedice neprihvatljivog ponašanja
------------------------------------

Ako neki član Inkscape zajednice ne slijedi ova pravila, molimo te da to javiš odgovarajućim moderatorima, čak i ako nisi izravno pogođen. Moderatori će tada poduzeti radnje koje smatraju potrebnima za zaštitu zajednice. Ponovnim kršenjem pravila može rezultirati privremenim ili trajnim isključenjem (zabranom).

Prijavljivanje kršenja pravila
------------------------------

Kršenja pravila ponašanja na IRC kanalu prijavi jednom od korisnika koji imaju moderatorska prava (tvoj IRC klijent bi trebao pokazati tko ima moderatorska prava). Za ostala kršenja pravila, napiši [Inkscapeov odbor](https://inkscape.org/about/governance/). Navedi detaljne informacije o tome što se dogodilo.

Ako smatraš da te je moderator nepravično kaznio, možeš kontaktirati [Inkscapeov odbor](https://inkscape.org/about/governance/). Odluke odbora su konačne.

Daljnje čitanje
---------------

Daljnje savjete za dobru i uspješnu komunikaciju, uključujući, ali ne ograničavajući se na zaštitu od prezaposlenosti, možeš naći u smjernicama [Freenode Channel Guidelines](https://freenode.net/changuide).

_Zasluge za izvore i inspiraciju prelaze na SpeakUp! projekt, [Django projekt](http://www.djangoproject.com/conduct/), [Ubuntu](http://www.ubuntu.com/about/about-ubuntu/conduct), [Citizen Code of Conduct](http://citizencodeofconduct.org/), kao i mnoge druge. Ova pravila ponašanja su licencirana pod licencom [Imenovanje-Dijeli pod istim uvjetima 3.0](https://creativecommons.org/licenses/by-sa/3.0/hr/)._

Inkscape je slobodan softver otvorenog koda, licenciran pod općom javnom licencom ([GPL](http://www.gnu.org/licenses/gpl-2.0.html)).

Zahvaljujemo se: [Fastly](http://www.fastly.com/ "Spremanje sadržaja putem usluge Fastly") [OSUOSL](https://osuosl.org/ "Site Hosted by OSUOSL") [Sponsors](https://inkscape.org/support-us/sponsors/ "All of our Sponsors") [Autori](https://inkscape.org/hr/credits/ "Autori") [![PY](https://media.inkscape.org/static/images/django.svg "Ova web-stranica koristi:
Python 3.6.8
Django 2.2
App: CMS [Pravila ponašanja]
InkscapeWeb 1.6, as of Fri Jun 21 02:37:08 2024 (6bfbd18)")](https://gitlab.com/inkscape/inkscape-web)